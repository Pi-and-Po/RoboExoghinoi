# Ομάδα: RoboExoghinoi
# Project: Με τα μάτια των ρομπότ!!!

Το όνομα της ομάδας μας είναι «RoboΕξωγήινοι ». Το project μας θα υλοποιηθεί από μαθητές νηπιαγωγείου, νήπια και προνήπια.

Η υπόθεση μας αφορά ένα ρομπότ-εξωγήινο όπου κάνει μια στάση στον απειλούμενο προς εξαφάνιση πλανήτη Γη. Μόλις προσγειωθεί θα
έχει την ευκαιρία να επισκεφτεί ένα μουσείο «προστασίας περιβάλλοντος».Εκεί θα έρθει σε επαφή με τις απερίσκεπτες συνήθειες του
ανθρώπου και τις καταστροφικές τους συνέπειες στο περιβάλλον και κατά συνέπεια την κλιματική αλλαγή. Το ρομπότ (Tmymio) θα κινηθεί ανάμεσα σε διαδρόμους όπου θα οδηγούν σε δωμάτια όπου εκτίθενται έργα τέχνης φτιαγμένα από μικρούς καλλιτέχνες. Στα έργα των καλλιτεχνών αποτυπώνονται σκηνές καταστροφής ,αγωνίας, κινδύνου κτλ. Σκοπός του project μας είναι η ενημέρωση και η ευαισθητοποίηση των μαθητών απέναντι στην  προστασία του περιβάλλοντος. Τα παιδιά θα έχουν την ευκαιρία να συνδέσουν διαθεματικά διάφορους τομείς ανάπτυξης όπως παιδί και περιβάλλον (φυσικό περιβάλλον και αλληλεπίδραση), παιδί και πληροφορική, να εξοικειωθούν με σύγχρονα μοντέλα εκπαίδευσης βασισμένα στην προσέγγιση S.T.E.A.M. (Science, Technology, Engineering, Arts, Mathematics) καθώς και παιδί δημιουργία και έκφραση (εικαστικά  - δημιουργικότητα ).
# Εξοπλισμός:
1 robot Thymio  ,  μακετόχαρτο , Lego , φωτογραφίες  ,πλαστελίνη , διάφορα ανακυκλώσιμα υλικά.
# Επιμέρους στόχος :
Να καταφέρουν μέσα από τις λογικομαθηματικές έννοιες του προγραμματισμού και της κριτικής σκέψης να οδηγήσουν το ρομπότ 
να περάσει από όλους τους διαδρόμους του μουσείου. 
